# Minesweeper

Како тема на проектната задача ние одбравме да ја имплементираме познатата игра Minesweeper. Имплементацијата е целосно наша и е почната од нула. Играта е наменета за сите возрасти и бара многу размислување и вежбање со цел да се собори рекорд. Правилата се прости: во дадена матрица играчот кликнува на полиња, ако кликне бомба тогаш тој губи, а победува ако ги отвори сите полиња што не се бомби, без притоа да отвори бомба. Полињата што не се бомби можат да имаат вредност од 0 до 8. Оваа вредност означува колку бомби има околу тоа поле. Ако вредноста на едно поле е 0, тогаш тоа поле е празно и ако се кликне на него автоматски се шири на сите осум страни. Бомбите со секоја нова игра се измешани во матрицата, правејќи уникатна партија. Нашата верзија нуди три степени на тежина: easy, medium и hard. Разликите помеѓу тежините се бројот на полињата во матрицата и бројот на бомби во неа. Лесната тежина се состои од 25 полиња во 5x5 матрица, средната има 100 полиња во 10x10 матрица, и тешката има 225 полиња во 15x15 матрица. Бројот на бомби го определивме да биде 30% од полињата, т.е (int)Math.Round(0.3 * rows * rows). Ако првиот клик во полето резултира во откривање на бомба, бомбата се брише за да нема фрустрирачки игри кои ќе завршат одма кога ќе почнат.
